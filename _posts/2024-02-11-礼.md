---
layout: post
title: 礼
date: 2024-02-11 22:08:53 +0800
tag: [杂]
---

宰制万物，役使群众，岂人力也哉？余至大行礼官，观三代损益，乃知缘人情而制礼，依人性而作仪，其所由来尚矣。

人道经纬万端，规矩无所不贯，诱进以仁义，束缚以刑罚，故德厚者位尊，禄重者宠荣，所以总一海内而整齐万民也。

⸺史记·卷二十三礼书第一

***

人性有男女之情，妒忌之别，为制婚姻之礼；有交接长幼之序，为制乡饮之礼；有哀死思远之情，为制丧祭之礼；有尊尊敬上之心，为制朝觐之礼。

⸺汉书·卷二十二礼乐志第二

***

夫人含天地阴阳之灵，有哀乐喜怒之情。乃圣垂范，以为民极，节其骄淫，以防其暴乱；崇高天地，虔敬鬼神，列尊卑之序，成夫妇之义，然后为国为家，可得而治也。

⸺晋书·卷十九志第九礼上

***

由三代而上，治出于一，而礼乐达于天下；由三代而下，治出于二，而礼乐为虚名。

吉凶哀乐，凡民之事，莫不一出于礼。由之以教其民为孝慈、友悌、忠信、仁义者，常不出于居处、动作、衣服、饮食之间。

⸺新唐书·卷十一志第一礼乐一

***

臣光曰：臣闻天子之职莫大于礼，礼莫大于分，分莫大于名。

夫以四海之广，兆民之众，受制于一人，虽有绝伦之力，高世之智，莫敢不奔走而服役者，岂非以礼为之纲纪哉！

文王序《易》，以乾坤为首。孔子系之曰：“天尊地卑，乾坤定矣，卑高以陈，贵贱位矣。”

夫礼，辨贵贱，序亲疏，裁群物，制庶事。非名不着，非器不形。名以命之，器以别之，然后上下粲然有伦，此礼之大经也。

呜呼！君臣之礼既坏矣，则天下以智力相雄长，遂使圣贤之后为诸侯者，社稷无不泯绝，生民之害糜灭几尽，岂不哀哉！

⸺资治通鉴·卷第一周纪一

***

![](/styles/images/wenliang-yanhuang.avif)

愿你温良 无愧我炎黄

⸺刘涛、刘诗诗、李沁、关晓彤

***

![](/styles/images/zhangyou.avif)

拜年的礼数不能少

⸺公益广告《中华一家人》

***

![](/styles/images/bigli.avif)

人情 人心 行一个礼

同根 同源 心灵有默契

一个我 一个你

仁与爱 一个礼

大中华 一个家

有礼序 立天地

⸺《礼序》

<br>

为什么说我们是一家人？因为我们同守一个礼！

⸺马凡舒

<!-- 同过幸福年。中华大家庭盼的，就是个团团圆圆！ -->
